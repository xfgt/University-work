

*За всеки клас компилаторът изгражда таблица от указатели към
неговите член-функции, която използва при извикването им.

* Адресите на виртуалните член-функции за всеки клас са
организирани в отделни таблици. За извикването на такава
функция компилаторът организира следните действия:

	– извличане на адреса на таблицата от тялото на обекта (по време на изпълнение);
	– намиране на входната точка на член-функцията (името й е преобразувано в отместване в таблицата);
	– стартиране на функцията, като й се предава адресът на обекта (указател this).

* Тази техника е известна също и като късно свързване.
* Вижда се, че този начин на извикване не зависи от типа на указателя към обекта (може да е и от базов тип).
